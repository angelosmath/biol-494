# ΒΙΟΛ-494

Σε αυτό το site θα βρείτε πληροφορίες και διαλέξεις για το μάθημα εαρινού εξαμήνου: **ΒΙΟΛ-494. Εισαγωγή στον Προγραμματισμό**, του Τμήματος Βιολογίας του Πανεπιστημίου Κρήτης.

### Διδάσκοντας
* [Αλέξανδρος Καντεράκης](https://www.ics.forth.gr/cbml/person/kanterakis/alexandros%C2%A0)
* email: [mailto:kantale@ics.forth.gr](kantale@ics.forth.gr)

### Ώρες Μαθήματος 
* Τετάρτη, 17:00-19:00
* Αμφ. Α

### Slack
Το κύριο μέσο επικοινωνίας με τον διδάσκοντα αλλά και μεταξύ των φοιτητών είναι το περιβάλλον slack: biol-494.slack.com . Σας έχει σταλεί ένα link με το οποίο μπορείτε να μπείτε (invite). Μπορείτε να γραφτείτε με όποιο μέιλ θέλετε (ιδρυματικό ή μη). Μπορείτε επίσης (δεν είναι υποχρεωτικό!) να κατεβάσετε και την εφαρμογή του slack στο κινητό σας. 

### Περιγραφή
Το μάθημα αποτελεί μια εισαγωγή στις αρχές του προγραμματισμού Η/Υ με έμφαση στην εκμάθηση σε βασικό επίπεδο της γλώσσας προγραμματισμού Python. H διδασκόμενη ύλη ξεκινά με μια θεωρητική εισαγωγή στις έννοιες των αλγορίθμων και θεωρητικών τεχνικών όπως τα διαγράμματα ροής και ο σχεδιασμός προγραμμάτων με ψευδοκώδικα πριν περάσει σε επιμέρους στοιχεία της γλώσσας προγραμματισμού python. 
Η διδασκαλία γίνεται με τρόπο τέτοιο ώστε οι διδασκόμενες γνώσεις να εφαρμόζονται σε υπαρκτά προβλήματα ανάλυσης βιολογικών/γονιδιωματικών αλληλουχιών.
Με την επιτυχή ολοκλήρωση του μαθήματος ο φοιτητής / τρια θα είναι σε θέση να:
* Σχεδιάσει απλούς αλγόριθμους ανάλυσης γονιδιωματικών αλληλουχιών με τη μορφή διαγραμμάτων ροής.    
* Υλοποιήσει σε Python απλούς αλγόριθμους ανάλυσης σύστασης γονιδιωματικών αλληλουχιών.
* Αναλύσει βιολογικά δεδομένα στη Python, να προσπελάσει βιολογικές βάσεις δεδομένων και να εφαρμόσει απλή στατιστική ανάλυση.
* Nα αναπαραστήσει γραφικά βιολογικά δεδομένα σε Matplotlib / bokeh / seaborn


